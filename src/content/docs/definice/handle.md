---
title: Co je to handle?
sidebar:
  label: Handle (přezdívka)
---

Handle je vaše **uživatelské jméno** (přezdívka) - které vás na platformě Bluesky reprezentuje. Prostřednictvím handle
vás ostatní uživatelé mohou **najít**, označit nebo vám **poslat zprávu**. Na rozdíl od jiných sociálních sítí však
Bluesky přináší jedinečný přístup: můžete si vytvořit *handle/přezdívku* nejen ve standardním formátu
`@uzivatelskejmeno.bsky.social`, ale také **využít vlastní doménu**.

## Mohu změnit svůj handle?

Svůj handle je možné kdykoliv změnit. Změna neovlivní vaše ani cizí příspěvky, sledující, odpovědi ani sledované
uživatele – **vše zůstane zachováno** - pouze se změní vaše uživatelské jméno (přezdívka).

Jak je to možné? Bluesky totiž vnitřně využívá `DID` (Decentralized Identifiers) pro identifikaci uživatelů. Handle je
pouze **zkráceným zápisem tohoto identifikátoru** - hezký a snadno zapamatovatelný alias.

## Proč používat handle s vlastní doménou?

Díky vlastní doméně můžete mít na Bluesky **zcela unikátní handle**, který nikdo jiný nemůže **podvrhnout nebo ukrást**.
Zároveň to je výborná **forma oveření vašeho účtu**, protože kontrolu nad svou doménou máte jen vy a nikdo jiný.

:::note[Návod]
[Jak ověřit vlastní doménu na Bluesky?](/navody/overeni-domeny)
:::

## Další informace

- [Resolving Identities](https://docs.bsky.app/docs/advanced-guides/resolving-identities) - popis toho, jak funguje
  rozpoznávání identit na Bluesky.
- [DID](https://atproto.com/specs/did) - specifikace Decentralized Identifiers (DID).