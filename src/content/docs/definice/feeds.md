---
title: Co jsou kanály (feeds)?
sidebar:
  label: Feed (kanál)
---

Kanály (feeds) představují **zásadní součást** sociální sítě Bluesky. Umožňují uživatelům **personalizovat obsah**,
který se jim zobrazuje. Pomocí kanálů můžete sledovat **specifická témata**, komunity nebo typy příspěvků, které vás
zajímají. Kanály jsou jedním z hlavních rozdílů oproti tradičním sociálním sítím, kde obsah často vybírají algoritmy bez
vašeho přímého vlivu.

## Jak kanály fungují

Na rozdíl od klasického „hlavního feedu“, kde algoritmus rozhoduje, co vám ukáže, má Bluesky systém více zdí/kanálů.
Každý kanál je vlastně samostatný algoritmus nebo filtr, který určuje, jaký příspěvek se v něm objeví.

- **Oficiální kanály** – například „Following“ (příspěvky lidí, které sledujete)
  nebo „[Discover](https://bsky.app/profile/bsky.app/feed/whats-hot)“ (doporučený obsah).
- **Komunitní kanály** – kdokoli může vytvořit vlastní feed podle zadaných pravidel. Může to být kanál na téma hudby,
  [zpráv](https://bsky.app/profile/aendra.com/feed/verified-news), [věda](https://bsky.app/profile/bossett.social/feed/for-science),
  umění nebo třeba jen příspěvků s fotkami koček.

Oficiální kanály najdete na profilu [@bsky.app](https://bsky.app/profile/bsky.app) pod záložkou Feeds. Komunitní zase na
adrese https://bsky.app/feeds.

## Doporučované kanály

- [Czech feed](https://bsky.app/profile/richardgolias.cz/feed/czechfeed) - kanál s příspěvky v češtině
  od [@richardgolias.cz](https://bsky.app/profile/richardgolias.cz)
- [MyPins](https://bsky.app/profile/jaz.bsky.social/feed/my-pins) - kanál s vašimi připnutými příspěvky
- [OnlyPosts](https://bsky.app/profile/skyfeed.xyz/feed/only-posts) - kanál bez repostů a komentářů
- [My Bangers](https://bsky.app/profile/jaz.bsky.social/feed/bangers) - kanál s vašimi nejoblíbenějšími příspěvky

## Nástroje na tvoření kanálů

Existuje několik nástrojů, které vám pomohou vytvořit vlastní kanál:

- [Skyfeed.app](https://skyfeed.app/) — webová služba, která umožňuje vytvářet vlastní feedy pomocí grafického rozhraní
- [Dokumentace](https://docs.bsky.app/docs/starter-templates/custom-feeds)

## Proč jsou kanály důležité?

Díky kanálům získáváte větší kontrolu nad tím, co uvidíte – můžete si najít kanál, který vám nejvíc vyhovuje, nebo si
vytvořit vlastní.

- [Feed Directory](https://blueskyfeeds.com/) - katalog kanálů
