---
title: Co je to AT protokol?
sidebar:
  label: AT protokol
---

AT protokol (také známý jako [Authenticated Transfer Protocol](https://atproto.com/)) je **otevřený standard** navržený
pro decentralizované sociální sítě. Vyvinutý společností [Bluesky](https://bsky.app), jeho cílem je umožnit uživatelům
spravovat své online identity, interakce a obsah nezávisle na konkrétních platformách.

Tento protokol využívá přístup ke správě dat, kde uživatelé mohou **přenášet své profily a informace** mezi různými
službami, což zabraňuje uzamčení vašich dat v jedné platformě/aplikaci.

Vše o protokolu se dozvíte na [oficiálních stránkách](https://atproto.com/).

## Proč nevyužít ActivityPub?

[ActivityPub](https://en.wikipedia.org/wiki/ActivityPub) je technologie pro federované sociální sítě, která si získala
popularitu především díky platformě [Mastodon](https://joinmastodon.org/). AT protokol se však rozhodl vydat jinou
cestou, především kvůli **důrazu na přenositelnost účtů**.

Přenositelnost je klíčová pro ochranu uživatelů před náhlými zákazy, změnou majitele, ukončením provozu serveru nebo
nesouhlasem s jeho politikou. AT protokol využívá **podepsané datové úložiště** a decentralizované identifikátory (DID),
což jsou technologie, které není snadné do ActivityPub dodatečně implementovat.

Naproti tomu nástroje pro migraci účtů v ActivityPub jsou omezené – vyžadují, aby původní server zařídil přesměrování, a
nezajišťují přenos předchozích dat uživatele.

## Je AT protokol blockchain?

Ne, AT protokol není blockchain. Je to federovaný protokol, který nic z technologie blockchain nepoužívá.


